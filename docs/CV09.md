# CV09 - Užitečné knihovny pro React.js - React-Hook-Form & Tanstack/React-Router

Cílem cvičení je seznámit studenty s užitečnými knihovnami pro React.js na vytváření formulářů a routování.

---

## Výstupy

- Student zvládne vytvořit formulář pro přidání uživatele s validací.
- Student bude schopen použít knihovnu pro routování v React.js.

---

## Předpoklady

- Node.js a npm.
- Verzovací systém Git (orientace v GitHub nebo GitLab výhodou).
- Pokročilejší orientace v modernějším IDE.

---

- Úkoly označené ![AI](https://img.shields.io/badge/AI-yellow) řešte pomocí umělé inteligence.
- Použitý **prompt** uložte do souboru **CV09.prompts.txt** do složky **prompts**.
- Do souboru zároveň zaznamenejte **použitou AI službu**.
- Alespoň **jeden prompt** ověřte na pravdivost. K tomuto promptu vložte **odkaz**, podle kterého jste pravdivost ověřili.
- **Pokud používáte AI copilota**, prompt zanechte v **dokumentačním komentáři** v kódu s anotací `@CVNPrompt` na prvním řádku.

---

## Zadání

Realizujte následující úkoly:

### 1. React-Hook-Form

_Pokud preferujete jinou knihovnu pro formuláře, můžete ji použít._

- Nainstalujte knihovnu `react-hook-form`.
    - Oficiální dokumentace: [React-Hook-Form](https://react-hook-form.com/).

### 2. Vytvoření formuláře

- Vytvořte formulář pro přidání uživatele.
    - Formulář vytvořte jako samostatnou komponentu a umístěte jí do `App.tsx`. ![AI](https://img.shields.io/badge/AI-yellow)
        - Pole formuláře by měly reflektovat atributy entity `User`.
    - Přidejte [validaci](https://react-hook-form.com/get-started#SchemaValidation) na straně frontendu pro všechny atributy.
        - Jednotlivé podmínky validace zvolte dle svého uvážení. [AI](https://img.shields.io/badge/AI-yellow)
        - Pokud využijete schémata, bude nutné doinstalovat další závislosti.
- Přidejte tlačítko pro odeslání formuláře.
    - Po odeslání formuláře zobrazte všechny hodnoty v konzoli.

### 3. Routování

_Pokud preferujete jinou knihovnu pro routování, můžete ji použít._

- Nainstalujte a nastavte Vámi zvolenou knihovnu pro routování.
    - Oficiální dokumentace: [TanStack Router](https://tanstack.com/).
    - Oficiální dokumentace: [React-Router](https://reactrouter.com/).

### 4. Vytvoření stránek

- Aplikace by měla být rozdělena na nezávislé stránky a každá stránka by měla mít vlastní URL adresu.
- Vytvořte dvě nové stránky.
    - První stránka bude obsahovat seznam uživatelů.
        - Seznam bude dostupný pod URL `/users`.
    - Druhá stránka bude obsahovat formulář pro přidání uživatele.
        - Formulář bude dostupný pod URL `/register`.
    - Zajistěte, aby se stránky zobrazovaly správně při zadání URL adresy do prohlížeče.
    - Refaktorujte kód z `App.tsx` tak aby každá stránka byla samostatnou komponentou.

### 5. Napojení na backend ![AI](https://img.shields.io/badge/AI-yellow) ![Dobrovolné](https://img.shields.io/badge/Dobrovolný_úkol-blue)

- Upravte komponentu pro přidání uživatele tak, aby data byla odeslána na backend.
- Využijte k tomu endpoint pro přidání uživatele z předchozích cvičení.
- Vymažte všechny výskyty v konzoli a ověřte, že data byla úspěšně přidána do databáze.

---

## Teachers notes

- [React Hook Form - Complete Tutorial (with Zod)](https://youtu.be/cc_xmawJ8Kg?si=iiSujlOT9DjE13If)
- [What Is TanStack Router And Why I Love It](https://www.youtube.com/watch?v=OwoZtv6u9p4)